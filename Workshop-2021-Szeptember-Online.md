---
title: Workshop 2021 Szeptember Online
---
**Időpont** 2021 szeptember 20., 15.00-16:30 (a kérdésektől függően, ha van rá igény, lehet kissé hosszabb is)

**Helyszín** Google Meet. A linket a regisztrált résztvevők emailen kapják majd meg.

**A CogStatról** A CogStat egy automatikus elemző szoftver, amely sok hallgató visszajelzése alapján átláthatóbb módon mutatja be az eredményeket, és az egyedi (vagyis nem automatikus) elemző szoftverekhez képest sokkal könnyebb és gyorsabb elemzést tesz lehetővé. Az órákon vagy a házi feladatok megoldása során több idő marad a koncepcionális kérdések megértésére, és kevésbé kell a mechanikus részletekkel foglalkozni, vagy épp kitalálni, hogy melyik menüpontban kell egy adott elemzést keresni.

**A workshopról** A statisztika tanítása az egyik legnagyobb kihívást jelentő feladat pszichológia szakon, és sok más szakon is az egyetemi oktatásban. Az oktatásnál kritikus, hogy milyen szoftvert választunk. Egy fontos szempont, hogy olyan szoftvert használjunk, amely nem áll az útba, és segíti megérteni a számítások mögött meghúzódó szempontokat.

A workshop bemutatja a CogStat szoftvert, a mögötte lévő megfontolásokat, és speciális javaslatokat tesz az oktatásban való használatával kapcsolatban. A workshop során többek közt kipróbáljuk a szoftvert, megbeszéljük a használattal kapcsolatos specifikus megoldásokat, bemutatjuk a CogStat megkülönböztető tulajdonságait, áttekintjük az oktatással kapcsolatos sajátos megoldásokat. 

A workshopot elsősorban a statisztikát és adatelemzést is tanító kollégáknak szánjuk (alapvető statisztikai tudás ismeretét feltételezzük a résztvevőktől).

A workshopot Krajcsi Attila vezeti.

***

**Jelentkezés** Sajnos a workshop már megtelt. Az érdeklődésre való tekintettel meghirdettünk egy [újabb, azonos tartalmú workshopot szeptember 22-re](https://github.com/cogstat/cogstat/wiki/Workshop-2021-Szeptember-22-Online), amelyre szeretettel várjuk a további érdeklődőket!

**Előkészületek** A workshop előtt kérjük, töltsd le és telepítsd a [CogStat](https://www.cogstat.org/)-ot. Ha problémád adódna a telepítéssel, keresd [Krajcsi Attilát](mailto:krajcsi@gmail.com).

**A workshop tervezett menete**
* A szoftver használatának technikai részletei (telepítés, adatkezelés, elemzések indítása, kimenet kezelése, stb.)
* A szoftver megkülönböztető tulajdonságai
    * Automatikus elemzés
    * Kimenet felépítése és kialakításának szempontjai
* Oktatás CogStattal

**Hasznos linkek**
* www.cogstat.org
* [Diasor a CogStat oktatásban való alkalmazásáról](https://docs.google.com/presentation/d/1vrqag3xaBW1nztx7KnJhDA-9dZCAKnaYe47RMxYSUDs/edit?usp=sharing)
* [Felhasználói dokumentáció](https://github.com/cogstat/cogstat/wiki/Documentation-for-users)
    * [A CogStat oktatással kapcsolatos oldala a felhaszálói dokumentációban](https://github.com/cogstat/cogstat/wiki/Teaching-with-CogStat)
* [Hozzájárulói dokumentáció](https://github.com/cogstat/cogstat/wiki/Documentation-for-contributors)

**A workshop után** Kérünk, hogy küldj egy rövid visszajelzést a workshopról az alábbi [nagyon rövid kérdőív](https://forms.gle/AkaZdA4WHyQfhUU67) kitöltésével.
