
## Workshop a regressziós elemzésről CogStat szoftverrel BA pszichológia hallgatóknak

**Időpont** 2023 május 8. (hétfő) 16:00-17:30 (a kérdésektől függően, ha van rá igény, lehet kissé hosszabb is)

**Helyszín** A linket a regisztrált résztvevők emailen kapják majd meg.

**A workshopról** A statisztikai elemzések gyakori nehézséget jelentenek a BA tanulmányok alatt, sőt utána is. Hogyan elemezzük az adatokat? Hogyan értelmezzük az eredményeket? Könnyű elveszni a különböző eljárásokban, előfeltételekben, a különféle ábrákban, mutatókban.

A CogStat egy automatikus statisztikai elemző szoftver, amely úgy lett megtervezve, hogy egyszerűen használható és könnyen érthető legyen. A program automatikusan ellenőrzi az előfeltételeket, majd ezek függvényében kiválasztja a legalkalmasabb eljárást. A kapott eredményeket jól strukturáltan, könnyen érthető ábrákkal jeleníti meg, azokkal a mutatókkal, amelyek valóban számítanak. Így mi arra tudunk fókuszálni, ami valóban lényeges: hogy megválaszoljuk a kutatási kérdésünket.

A workshopon áttekintjük a CogStat-ot, kitérünk arra, hogy milyen megfontolások állnak a program hátterében, és hogy miben különbözik az olyan hagyományos adatelemző szoftverektől, amelyekkel már ti is találkoztatok (pl. SPSS vagy jamovi). A workshop második felében végigvesszük a CogStat használatát, hogy mit hol és hogyan tudunk elemezni pár kattintással. Részletesen áttekintjük a regressziós elemzések menetét a szoftverben, részletesen tárgyalva, hogy melyik komponensnek mi a szerepe az értelmezésben.

A workshopot [Szűcs Tamás](https://tomiszucs.github.io/) vezeti.

**Előkészületek** A workshop előtt kérjük, töltsd le és telepítsd a [CogStat 2.4 preview](https://github.com/cogstat/cogstat/releases/tag/2.4beta) változatát (egyelőre Mac változat nem érhető el), hogy rögtön kezdhessünk. Ha problémád adódna a telepítéssel, segítséget találsz a telepítéshez [itt](https://github.com/cogstat/cogstat/wiki/Installation), vagy keresd [Szűcs Tamást](mailto:sz06tomi@gmail.com).

**Hasznos linkek**
* [CogStat](https://www.cogstat.org/)
* [Diasor](https://docs.google.com/presentation/d/1yMVcolIt0zy-yneEgnwjNWJlOpyCTCsczsGFxkiakzY/edit?usp=sharing)
* [Dokumentáció felhasználóknak](Documentation-for-users) (angol nyelven)
    * [Két változó kapcsolatának, illetve változók kapcsolatának súgó oldala](Explore-relation-of-variable-pair) (angol nyelven)

**A workshop után** Kérünk, hogy küldj egy rövid visszajelzést a workshopról az alábbi [nagyon rövid kérdőív](https://forms.gle/AkaZdA4WHyQfhUU67) kitöltésével.

**Jelentkezés** A workshop megtelt. Egy azonos tematikájú workshop érhető el a következő napon, amelyre [itt tudsz jelentkezni](Workshop-2023-Május-9-Online). <!-- A részvétel ingyenes, de a korlátozott férőhely miatt regisztrációhoz kötött. Regisztrálni az alábbi [kérdőíven](https://forms.gle/DjUFGCTi3VxtscCM6) lehet. (A kérdőív angol nyelvű, de a workshop magyar nyelven zajlik majd.) -->